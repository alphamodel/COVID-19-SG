                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                              KENYATAAN MEDIA 
                                                                 SITUASI TERKINI JANGKITAN 
                            CORONA VIRUS DISEASE 2019 (COVID-19) DI MALAYSIA   
                             
                                                        YAB TIMBALAN PERDANA MENTERI 
                                         DATO’ SERI DR. WAN AZIZAH DR. WAN ISMAIL 
                             
                          Adalah dimaklumkan bahawa terdapat empat (4) individu yang 
                          dijangkiti COVID-19 telah dibenarkan pulang pada hari ini. Ini 
                          menjadikan  jumlah  kes  COVID-19  yang  telah  sembuh  dan 
                          dibenarkan pulang adalah sebanyak TUJUH (7) daripada 19 
                          individu yang telah dijangkiti COVID-19. 
                           
                          Keempat-empat  individu  ini  merupakan  kontak  rapat  kepada 
                          kes  pertama  yang  dilaporkan  di  Singapura,  dan  telah 
                          dimaklumkan  melalui  International  Health  Regulation  (IHR) 
                          Focal Point Malaysia. Mereka ini telah dikesan dan dimasukkan 
                          ke wad isolasi Hospital Sungai Buloh pada 24 Januari 2020 
                          dan telah dilaporkan positif COVID-19. 
                           
                          Mereka disahkan sembuh sepenuhnya dan telah dibenarkan 
                          pulang  setelah  ujian  pengesanan  ulangan  COVID-19  yang 
                          dijalankan  menunjukkan  hasil  ujian  sebanyak  dua  (2)  kali 
                          berturut-turut didapati negatif. 
                           
                                                                                                                                                                                      1 
                          Kerajaan Malaysia ingin mengucapkan tahniah kepada semua 
                          anggota  kesihatan  dan  perubatan  yang  telah  berusaha 
                          menguruskan kesemua kes ini sehingga mereka sembuh dan 
                          dibenarkan pulang. 
                           
                          PENINGKATAN MENDADAK JUMLAH KES POSITIF COVID-
                          19 DI CHINA 
                           
                          Pihak  berkuasa  China  menerangkan  bahawa  peningkatan 
                          mendadak  jumlah  kes  positif  COVID-19  adalah  disebabkan 
                          perubahan definisi kes positif COVID-19 bagi Wilayah Hubei. 
                           
                          Terkini,                  mana-mana  pesakit  di  Wilayah  Hubei  yang 
                          menunjukkan kesemua gejala klinikal COVID-19 tetapi belum 
                          disahkan  positif  melalui  ujian  makmal  adalah  dikategorikan 
                          sebagai kes yang positif (Clinically diagnosed cases). 
                           
                          Walau bagaimanapun menurut Pertubuhan Kesihatan Sedunia 
                          (WHO), jumlah pesakit yang disahkan positif COVID-19 di luar 
                          negara  China  tidak  menunjukkan  peningkatan  kes  yang 
                          mendadak. 
                           
                          SITUASI TERKINI JANGKITAN COVID-19 
                           
                          Adalah  dimaklumkan  juga  bahawa  TIADA  pertambahan  kes 
                          baru dilaporkan pada hari ini, menjadikan jumlah kumulatif kes 
                          COVID-19 yang dilaporkan sehingga hari ini KEKAL sebanyak 
                          19 kes iaitu: 
                           
                                                                                                                                                                                          2 
                                 •  Sembilan  (9)  kes  dalam  kalangan  kes  Patient-Under-
                                       Investigation (PUI) 
                                 •  Lapan (8) kes dalam kalangan kontak rapat 
                                 •  Dua (2) kes dalam kalangan rakyat Malaysia yang dibawa 
                                       pulang dengan Misi Bantuan Kemanusiaan. 
                           
                          Daripada  jumlah  tersebut,  tiga  belas  (13)  orang  adalah 
                          warganegara China dan enam (6) orang adalah warganegara 
                          Malaysia.  
                           
                          AKTIVITI PENGESANAN KONTAK RAPAT 
                           
                          Sehingga  kini,  aktiviti  pengesanan  kontak  rapat  masih 
                          diteruskan lagi bagi mengenalpasti kontak rapat kepada kes. 
                          Sebanyak 239 kontak rapat telah dikenalpasti dan jumlah ini 
                          akan bertambah sehingga pengesanan kontak rapat ini selesai.   
                           
                          Daripada  jumlah  ini  sebanyak  181  kontak  rapat  ini  terdiri 
                          daripada warganegara Malaysia, 46 warganegara  China dan 
                          12  lagi  lain-lain  warganegara.  Kesemua  kontak  rapat  yang 
                          telah  dikesan  ini,  telah  diambil  sampel  dan  diletakkan  di 
                          perintah pengawasan dan pemerhatian.  
                           
                          Sekian, terima kasih 
                           
                          DATO’ SERI DR. WAN AZIZAH DR. WAN ISMAIL 
                          Timbalan Perdana Menteri Malaysia 
                          14 Februari 2020 
                                                                                                                                                                                          3 
                
                                                                                    LAMPIRAN 1 
                                                                                                        
                              Jadual 1: Ringkasan Kes PUI COVID-19  
                           Sehingga Jam 10:00 Pagi; 14 Februari 2020 
                                                            
                Warganegara               Jumlah            Positif         Negatif        Pending 
                MALAYSIA                    333                2              307             24 
                CHINA                       135                7              124              4 
                LAIN-LAIN                    11                0               10              1 
                Grand Total                 479                9              441             29 
                                                            
                      Jadual 2: Ringkasan Kontak Rapat Kes COVID-19 
                           Sehingga Jam 10:00 Pagi; 14 Februari 2020 
                                                            
               WARGANEGARA          JUMLAH                                                   DALAM 
                                    KONTAK        POSITIF      NEGATIF       PENDING         PROSES 
                                                                                          PENGESANAN 
               MALAYSIA               181            2            153            1             25 
               CHINA                   46            6            40             0              0 
               LAIN-LAIN               12            0             0             0             12 
               JUMLAH                 239            8           193             1             37 
                                                            
               Nota: Kenyataan Akhbar YB Menteri Kesihatan yang bertarikh 
               5  Februari  2020  telah  memaklumkan  sejumlah  107  (88 
               warganegara  Malaysia  dan  19  ahli  keluarga  bukan 
               warganegara)  individu  yang  dibawa  pulang,  dan  daripada 
               jumlah tersebut 2 individu telah dikesan positif COVID-19. 
                                                            
                                                            
                                                            
                                                                                                      4 
